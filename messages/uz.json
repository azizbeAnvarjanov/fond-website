{
  "Hero": {
    "text": "Sharafli kasbga",
    "text-2": "Loyiqsiz",
    "qabul": "Qabul 2024-2025",
    "talim-dasturi": "Ta'lim dasturi",
    "biz-haqimizda": "Biz haqimizda",
    "student-union": "Student union"
  },
  "Hamkor-tashkilotlar": {
    "header": "Hamkor tashkilotlar",
    "text-1": "Chust TTB",
    "text-2": "Chortoq TTB",
    "text-3": "Namangan KTTM",
    "text-4": "Lor Academy",
    "text-5": "Kardiologiya",
    "text-6": "Namangan tuman TB"
  },
  "stats": {
    "text-1": "Talabalar",
    "text-2": "Professor o'qituvchilar",
    "text-3": "Institut granti",
    "text-4": "Klinik amaliyot bazasi"
  },
  "Navbar": {
    "impuls": "Impuls",
    "tibbiyot-instituti": "Tibbiyot Instituti",
    "institut": "Institut",
    "rektor-murojati": "Rektor murojati",
    "institut-tarixi": "Institut tarixi",
    "ilmiy-kengash": "Ilmiy kengash",
    "institut-mamuriyati": "Institut ma'muriyati",
    "institutga-sayohat": "Institutga sayohat",
    "institut-xaritasi": "Institut xaritari",
    "faq": "FAQ",
    "biz-haqimizda": "Biz haqimizda",
    "hamkor-universitetlar": "Hamkor universitetlar",
    "asosiy-qadriyatlar": "Asosiy qadriyatlar",
    "asosiy-meyoriy-hujjatlar": "Asosiy meyoriy hujjatlar",
    "xalqaro-faoliyat": "Xalqaro faoliyat",
    "xalqaro-hamkorlik": "Xalqaro hamkorlik",
    "xalqaro-talabalar": "Xalqaro talabalar",
    "almashinuv-dasturi": "Almashinuv dasturi",
    "grandlar": "Grandlar",
    "bakalavr-grandi": "Bakalavr grandi",
    "ilmiy-faoliyat": "Ilmiy faoliyat",
    "ilmiy-jurnal": "IMS Journal",
    "student-union": "Student union",
    "aloqa-markazi": "Aloqa markazi"
  },
  "News": {
    "latest-news": "So'ngi yangiliklar",
    "view-all-news": "Hammasini ko'rish"
  },
  "Rector-reeze": {
    "text": "Hurmatli talabalar",
    "text-2": "Sizlarni Impuls Tibbiyot Instituti oilasiga qo‘shilganingiz bilan chin dildan tabriklayman! Bugun sizlar muhim va masʼuliyatli yo‘lni boshlamoqdasiz — tibbiyot yo‘li, bu yo‘l nafaqat bilim, balki insonparvarlik, sabr-toqat va yordam ko‘rsatish kabi oliy qadriyatlarga tayangan sharafli kasbdir.",
    "text-3": "Institutimizda sizga yuqori darajada taʼlim olish uchun barcha sharoitlar yaratilgan va zamonaviy texnologiyalar, ilmiy yutuqlarga ega malakali professorlar jamoasi yordamida sizlar bilimni chuqur o‘rganish imkoniyatiga egasiz. Bu yerda olgan taʼlimingiz nafaqat kasbiy tajribangizni oshiradi, balki kelajakda shifokor sifatida insonlarga yordam berish yo‘lingizda mustahkam poydevor yaratadi.",
    "text-4": "Bizning maqsadimiz sizlarning har biringizning salohiyatingizni yuqori darajada rivojlantirish, va kelajakda tibbiyot sohasida yetakchi bo‘lishingiz uchun zarur ko‘nikmalarni shakllantirishdir. Bu yo‘l oson emas, lekin sizning mehnatsevarligingiz, sabr-toqatingiz va bilimga bo‘lgan chanqog‘ingiz sizlarni muvaffaqiyatga yetaklaydi.",
    "text-5": "Institutimizda o‘qishingiz davomida siz nafaqat mutaxassislik sohasida bilim va ko‘nikmalarga ega bo‘lasiz, balki do‘stlar topasiz, jamoa bo‘lib ishlash va yordam berishning ahamiyatini tushunasiz. Bu yo‘lda har biringizning muvaffaqiyatingiz bizning muvaffaqiyatimizdir. Sizlarga yangi o‘quv yilida ulkan yutuqlar, ilmiy izlanishlar va orzularingizni ro‘yobga chiqarishni tilayman. Institutimizga qo‘shilib, buyuk ishlarni amalga oshirishga tayyor bo‘ling!"
  },
  "About-us": {
    "text-1": "Impuls Tibbiyot Instituti — bu tibbiyot sohasida zamonaviy ta’lim va ilmiy tadqiqotlar olib boruvchi yetakchi xususiy tibbiyot oliy ta’lim muassasasi. Institutimizning asosiy maqsadi — sog‘liqni saqlash sohasida yuqori malakali kadrlar tayyorlash, zamonaviy texnologiyalar asosida tibbiy ta’lim berish va ilmiy izlanishlar olib borishdir.",
    "text-2": "Bizning Tariximiz Impuls Medical Institute o‘z faoliyatini 2022-yilda, Namangan viloyatida birinchi xususiy tibbiyot instituti sifatida boshlagan. Institutimiz tibbiyot sohasida dolzarb bo‘lgan kadrlar yetishmovchiligi muammosini hal qilish maqsadida tashkil etilgan. O‘zbekiston Respublikasi Vazirlar Mahkamasi huzuridagi Ta'lim sifatini nazorat qilish davlat inspeksiyasi tomonidan berilgan № 047559 sonli litsenziya asosida faoliyat yuritadi.",
    "text-3": "O‘quv Jarayonimiz Institutimizda o‘quv jarayonlari kredit-modul tizimiga asoslangan bo'lib, dars mashg'ulotlari gibrid holatda tashkil qilingan. Institutimizda gibrid ta'lim tizimi deganda, talabalarning o'quv amaliy mashg'ulotlarini O'zbekiston va jahonning yetakchi professor o'qituvchilari bilan birgalikda offlayn tarzda o'zlashtirishi va o'z navbatida mustaqil o'zlashtirishga ko'maklashuvchi ta'lim platformasi, video darslar, mashg'ulotlarga oid vaziyatli masalalar bilan o'zaro integratsiyalashgan tizim tushuniladi.",
    "text-4": "Ilmiy Tadqiqotlar va Innovatsiyalar Institutimiz ilmiy-tadqiqot faoliyatiga katta ahamiyat qaratadi. Ilmiy izlanishlarimiz asosan sog‘liqni saqlash sohasidagi dolzarb masalalar va tibbiyot ta’limini yanada samarali qilish yo‘nalishlariga qaratilgan. Tadqiqotlarimiz yangi davolash usullari, diagnostika texnologiyalari va tibbiyot ta'limini rivojlantirishga qaratilgan. Ilmiy tadqiqotlarimizni xalqaro standartlar asosida tashkil qilish va tibbiyot faniga amaliy yechimlar taklif etish bo‘yicha xorijiy ilmiy markazlar va institutlar bilan hamkorlik qilamiz.",
    "text-5": "Bizning Qadriyatlarimiz Shaffoflik: Biz barcha jarayonlarimizda ochiqlik va halollikni birinchi o‘ringa qo'yamiz. Talabalar, xodimlar va hamkorlar bilan ishonchli va oshkora munosabatlar o‘rnatamiz.",
    "text-6": "Omonatdorlik: Bizga ishonib topshirilgan vazifalarni mas'uliyat bilan bajarishga intilamiz. Har bir ishimizda halollik va ishonchlilikni ta'minlashga harakat qilamiz.",
    "text-7": "Moslashuvchanlik: Tez o‘zgarayotgan zamonaviy talablarga tezda moslashamiz. Innovatsiyalarni qabul qilish va yangi imkoniyatlardan foydalanishga ochiqmiz.",
    "text-8": "Rivojlanuvchanlik: Biz doimiy o‘sish va takomillashuvni qo‘llab-quvvatlaymiz. Talabalarimiz va jamoamiz uchun yangi bilim va ko‘nikmalarni rivojlantirishda doimiy ravishda intilamiz."
  },
  "Institut-history": {
    "text-1": "Impuls Tibbiyot Instituti ochilishi tarixi",
    "text-2": "2018-yilda Namangan viloyatining Norin tumanida Impulse ko‘p tarmoqli xususiy klinikasi tashkil etildi. Klinikaga asos solishdan maqsad bemorlarga sifatli va zamonaviy tibbiy yordam ko‘rsatish edi. Ammo klinika faoliyatini boshlagan ilk davrda COVID-19 pandemiyasi boshlanib, butun dunyo uchun og‘ir sinov bo‘ldi. Pandemiya davrida klinika ko‘plab bemorlarga yordam bera olgan bo‘lsa-da, afsuski, resurslar yetishmasligi sababli barchaga yordam berish imkoni bo‘lmadi.",
    "text-3": "Pandemiya paytida zamonaviy texnologiyalar, jihozlar va dorilarni topish katta mablag‘ talab qilar edi. Eng katta muammo esa – malakali shifokorlar yetishmasligida edi. Tibbiyot xodimlari yetishmovchiligi nafaqat bizning klinika uchun, balki butun O‘zbekiston bo‘ylab katta muammo edi. Shunday vaziyatda, biz faqat mavjud mutaxassislarga tayanib qolmay, o‘zimiz ham tibbiyot sohasini rivojlantirish uchun bir qadam tashlashimiz kerakligini angladik.",
    "text-4": "Shu tariqa, 2019-yilda tibbiyot bo‘yicha malakali kadrlar tayyorlash maqsadida o‘zimizning tibbiyot institutini ochish g‘oyasi shakllandi. Xorijdagi ilg‘or ta’lim tizimlarini, jumladan, Yevropa, Osiyo va Amerika mamlakatlaridagi tibbiyot ta’limi va sog‘liqni saqlash tizimlarini o‘rgandik. Qaysi mamlakatlarda tibbiyot eng yuqori darajada o‘qitiladi, bemorlarga eng sifatli yordam qanday ko‘rsatiladi, ularda qanday ta’lim tizimi mavjud – barchasini tahlil qildik. ",
    "text-5": "O‘rganishlar natijasida, Amerikaning USMLE tizimiga mos keladigan tibbiyot institutini ochish qaroriga keldik. Bu maqsadni amalga oshirish uchun malakali mutaxassislarni jalb qildik va ulardan bilim oldik.",
    "text-6": "Nihoyat, 2022-yilda bir necha yillik sa’y-harakatlarimiz samarasi o‘laroq, O‘zbekiston Respublikasi Vazirlar Mahkamasi huzuridagi Ta’lim sifatini nazorat qilish davlat inspeksiyasi tomonidan № 047559 sonli litsenziya asosida Namangan viloyatida birinchi va yagona xususiy tibbiyot instituti — Impulse Tibbiyot Instituti ochildi. Bugungi kunda institutimiz zamonaviy tibbiy ta’lim tizimiga asoslanib, tibbiyot sohasida yetuk mutaxassislar tayyorlashga qaratilgan."
  },
  "Scientific-council": {
    "text-1": "Impuls Tibbiyot Instituti Ilmiy kengashi institutning ilmiy faoliyatiga oid masalalarni hal qiluvchi asosiy jamoaviy organ hisoblanadi. Ilmiy kengash o‘z faoliyatini O‘zbekiston Respublikasining 2020-yil 23-sentabrdagi 637-sonli “Ta’lim to‘g‘risida”gi Qonuniga, O‘zbekiston Respublikasining 161-I-sonli Mehnat kodeksiga, O‘zbekiston Respublikasining 1995-yil 21-dekabrdagi Qonuniga, O‘zbekiston Respublikasining 2019-yil 29-oktabrdagi 576-sonli “Fan va ilmiy faoliyat to‘g‘risida”gi Qonuniga, shuningdek, institut Ustaviga va boshqa mahalliy normativ-huquqiy hujjatlarga muvofiq yuritadi. Kengash shuningdek, institutning “Ilmiy kengash to‘g‘risida”gi nizomi asosida faoliyat yuritadi va belgilangan huquqiy hujjatlar doirasida vakolatli organ sifatida ishlaydi.",
    "text-2": "Ilmiy kengashning asosiy maqsadi — institutda ilmiy faoliyatga asoslangan barcha masalalar bo‘yicha jamoaviy qarorlar qabul qilish va ilmiy tadqiqotlarni rivojlantirishdir.",
    "text-3": "Ilmiy kengash faoliyati oshkoralik, jamoaviy muhokama va masalalarni hal etish tamoyillariga asoslangan bo‘lib, institut xodimlari va talabalari oldida mas’uliyat bilan yondashishni talab qiladi.",
    "text-4": "Ilmiy kengashning asosiy vazifalari:",
    "text-5": "Institut ilmiy rivojlanishining asosiy yo‘nalishlarini belgilash; Ilmiy faoliyatni tashkil etishning asosiy masalalarini huquqiy va normativ jihatdan tartibga solish; Institutning ilmiy faoliyat dasturlarini ishlab chiqish va ularni amalga oshirish; Ilmiy-tadqiqot va axborot-tahliliy faoliyat masalalarini ko‘rib chiqish va qarorlar qabul qilish; Institut tomonidan amalga oshiriladigan ilmiy tadqiqotlar mavzularining rejasini tasdiqlash; Institut Ilmiy kengashining ish rejalarini tasdiqlash;",
    "text-6": "Impulse Tibbiyot Instituti Ilmiy kengashi, yuqori ilmiy standartlarga erishishni maqsad qilib, institutning ilmiy va tadqiqot faoliyatini yanada rivojlantirishda muhim rol o‘ynaydi."
  }
}
